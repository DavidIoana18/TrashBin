# TrashBin
   Proiectul este compus din 2 circuite, unul format dintr-o placă Arduino Mega 2560 și componentele compatibile cu aceasta, iar celălalt este format din componentele industriale. Legătura dintre aceste 2 circuite este făcută prin intermediul releelor.
	 
	 
	 
   Atunci când te apropii de coș, senzorul ultrasonic detectează mișcare, iar prima trapă este deschisă cu ajutorul servomotorului. În funcție de ce deșeu este introdus, a doua trapă este rotită 90° spre dreapta sau spre stânga de cel de-al doilea servomotor, dacă deșeul este metal, respectiv plastic.
	 
   Deșeurile sunt detectate cu ajutorul senzorilor industriali capacitiv și inductiv. Recipientul coșului are 2 compartimente, fiecare fiind dotat cu câte un senzor ultrasonic. Acesta semnalează atunci când compartimentul este plin, moment în care prima trapă a coșului nu se va mai deschide. 
 
   Pentru afișajul nivelului și cantității deșeurilor din cele două compartimente s-a folosit  aplicația IoT Blynk.
